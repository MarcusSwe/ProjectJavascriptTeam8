Rapport för Team4. Chanzhou, Marcus och Emil
Vår git: https://github.com/MarcusSwe/ProjectJavascriptTeam8
vår Trello: https://trello.com/b/TYSofz3A/projektjavascript

Agilt arbete: 
Vi uppfattar det som lite svårt att komma igång direkt med det agila, men har absolut använt oss av de agila metoderna i den utsträckning vi har förstått dem. 
Efter förutsättningarna så har vi lyckats ganska bra tycker vi. Det var ett helt nytt arbetssätt med två LÅÅÅNGA föreläsningar med Emil precis innan projektet började. Lite svårt att komma igång utan att vara helt insatt i hur de agila metoderna skall implementeras men vi tycker ändå att vi lyckades relativt väl. 

Enligt projektbeskrivningen skulle varje sprint vara 2 veckor men det blev omöjligt då tiden inte räckte till för tre sprinter á två veckor. Så satte vi våra sprinter till en vecka istället med möte varje tisdag på teams. Dessa möten har avhandlat sprint planning och sprint retro. Daily scrum har vi inte haft tillsammans på teams. Vi har dock kontinuerligt checkat av via mail och teams med frågor om koden, diskussion om features etc. Vi har även protokollfört våra möten. Detta bifogas nedan. 

Såhär i efterhand så hade vi vunnit på att planera vår första sprint bättre. Det blev lite diffust om hur vi skulle använda våran git och hur vi praktiskt skulle jobba agilt. Hade vi läst på lite bättre i början så hade planeringen blivit bättre och enklare att följa. 
Att börja tillsammans från noll var svårt. Var ska man börja? Vi behövde ha en på något sätt synlig applikation som alla kunde jobba på. Det blev såhär. 
Marcys gjorde en första skiss på hur appen skulle se ut, enbart html med minimal styling. Nu nar vi hade en bild av hur appen kan se ut, och kod på det, så blev det enklare att bygga på efter hand. Emil skrev första koden vilket var ”NEW NOTE” divven vilken tar data från user och lägger den i en ny NOTE. Chang bidrog till att koden blev snyggare och mer lättläst så att alla skulle kunna jobba vidare enklare. Marcus har tagit design-rollen vilken även innehåller en hel del JS-kod. 
Sen har vi alla bidragit med extra funktioner efter hand.

Hade vi inte jobbat agilt så hade vi haft svårt att färdigställa projektet. Då vi alla är nybörjare i JS och aldrig har arbetat tillsammans tidigare så är det svårt att budgetera tid för alla olika funktioner. Det agila arbetssättet har bidragit till att vi har kunnat arbeta mera dynamiskt. Några features vi skrev upp från början hans inte med. Andra funktioner byggde på dessa features som inte blev gjorda. => snöbollseffekt av problem.  Med ett agilt arbetssätt blir det enkelt att styra om riktningen och fortfarande få en fungerande applikation. Specifikt att ha återkommande möten med korta intervall gör att man konstant har koll på var vi är för tillfället, och vad vi kommer kunna jobba med härnäst. 
